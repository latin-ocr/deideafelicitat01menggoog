CONCLUSIO

Benotii picturas quisquis f summatim contemplatur, ν
ejus ingenii lenitatem et serenitatem praecipue miratur.
Quippe animum mulcent earum colores et lineamenta,
amoenosque ruris prospectus, caelumque profundum
quod albae dividunt nubes. Etiam in tabulis¹ quae tristes
eventus oculis exponunt pars aliqua ad spectantem
dulce ridet. Sapientiae magister nullus unquam fuit
Benotio amabilior. Consilia breviter contrahere conabi-
mur quae nobis dat pictor ad pugnandum cum aerumnis
et utendum bonis quibus in bis terris afficimur.

Mala sunt quibus voluntas nostra impar est, sicut
morbus corporisque infirmitas ct mors quae nobis opti-
mos amicos rapit et nosmetipsos adhuc aetate florentes
omnibus bonis ex improviso fraudare potest. Aegro-
tantes Benotius perraro depinxit, non quod rarum illo
tempore quo saeviebant dira pestilentiae contagia
morborum spectaculum esset, sed quod Boccacium
imitatus animos a malorum cogitatione abducere arti-
ficum poetarumque officium esse existimabat. ln ejus
tabulis omnes praeter moribundos senes optima utun-
tur valetudine. Macie quidem conficitur Franciscus cujus
voluntariis tormentis pictor parum delectari videtur.
Serenos vero vultus eorum fiuxit qui ad ultimos senec—

