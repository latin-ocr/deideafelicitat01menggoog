...10—

Quales fuerint Benotio anni pueriles nescimus· Veri·-
simile est eum a prima adolescentia artificis cujusdam
alumnum fuisse. Quatuor et viginti annis natus adjutor
fuifLaurentii Ghiberti qui miras templi sancti Ioannis
valvas tunc effingebat (l). Tam clari peritique magistri
disciplinam sequi optima erat Benotio fortuna, cum
ipse Laurentius sculptores graecos imitaretur et signis
incredibilem vitam pulchritudinemque afferret. Dubium
est Benotium eum adjuvisse in delineandis argumentis
quibus ornantur valvae. Animadvertere tamen licet
illius modi sculpturas ab iis quae postea depinxit Reno-
tius tabulis haudmultum abhorrere. Plantis vero et
avibus quae repla januae adornant Benotium admovisse
manus verisimile est3 nam non solum hominum scd
omnis rerum naturae decus interpretari contendebat.

Haec aetas fuit qua sculptores Florentini inter se·
arte maxime certabant( Nam dum januas illas ’
fingeret LaurentiuS, alia opera cujus pulchritudo
ferme par est a lacopo Querciae et Luca Robbiae for-
mabantur. Donatus vero viva illa excudebat signa
templi in horto Sancti Michaelis. Et architectorum
opera Benotius admirari potuit; nam tempore quo
januae templi Sancti loannis fabricabantur immanem
Philippus Bruncllescus testitudinem altiorem lotti turri

(l) Documentum quod nunc est in arctho Florentino de-
monstrat Benotium stipulationem a. d. ix Kal. Februar.
MCCCCXLlV cum Laurentio et Vittorio Ghiberti fecisse. Pollice-
batur Benotius se secundae januae templi sancti loannis tres
annos operam daturum. Praemium constituebat labori primi anni
sexaginta fiorinos aureOS, secundi septuaginta, tertii octoginta.

