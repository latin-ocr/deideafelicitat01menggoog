—82-

Noe nurum, invidam Saram, dolosam Rebeccam, libidi-
nosam putipharis uxorem, at plurimas alias teneras
demonstrat conjuges piasque matres. Munditias con-
cedit, venustasque virgines quae choros ducunt videtur
laudare. Fraudulenti denique nonnulli crudelesque homi-
nes sunt sicut Jacob Sichemitarumque interfectores;
nobiles vero modesthue multi sunt sicut Esaii fratri
ignoscens aut Franciscus pallium pauperi dans militi.
Aliorum pravitate dolentem sapientem aliorum solatur
magnanimitas; et in summa plures esse molles ac
benignos quam duros animos sentit. Quod saltem exis-
timare nobis videtur BenotiuS‚ qui senes persaepe
depinxit quorum renidens vultus declarat eos vitae
spectaculum, etsi multis turbatum ‚sit doloribuS‚ carum
habuisse.

Nobis in longa Pisanorum coemeterii porticu ambu—
lantibus optandum visum est ut Benotius ‘in magnis
picturis Homerica poemata exposuisset. Nestoris enim
Ulixisve sapientiam optime illustravisset. Servatur
Florentiae in Riccardiana bibliotheca pulcherrimus Ver—
gilii poematum codex cujus minutae picturae Benotii
opu's esse dicuntur. Dc facto vero non constat; eum
aliqua lineamenta ad illas picturas forte praebuisse
tantum arbitramur. At nonin tam exiguo loco poterat
pandere vela ingenii quod magna spatia requirebat. Ad
Homerum Vergiliumve interpretandos ingentibus parie-
tibus ei opus fuisset. Quidquid est, etiam in hebraeis
christianisque historiis Graecorum Latinorumquesapien-
tiam et poesim candide importavit. Errores certe sunt et
vitia multa in illo immenso opere. Artifices plurimi· qui

