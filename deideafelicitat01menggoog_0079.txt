in fugam ruit insulsus puer quem decepta veste retinere
tentat. In Bibliae narratione· JosephPutipharis uxori
rationem reddit cur non ei pareat. Benotius vero eum
impudico incepto exterritum ,et extemplo fugientem
effinxit. Peradolescentulus Joseph est, et dum ligatus
in carcerem mittitur, res quae evenerunt vix videtur
intellexisse.

In tabula decima quinta splendidas videmus Pharaonis
aedeS‚ quarum multiplex. simul et modulata structura
est, nam acuti romanique arcus columnis ornamentisque
connectuntur. Pharaonis vero templum Florentinorum
cathedralis ecclesia est cujus ingentem tholum Beno-
tius instrui viderat. ln sinistra parte tabulae Pharao
somnium narrat conjectoribus consilio egentibus. Tum
pincernarum magister ei Joseph adhuc catena illigatum
indicat ut solertissimum in somniis interpretandis. Res-
ponsa Joseph quae septem ubertatis annos septemque
annos venturae samis denuntiant modumque magnas
divitias faciendi tantum Pharaoni placent ut adolescen-
tulo servo dicat: « Ecce (1) constitui te super universam
terram Aegypti. Tulitque annulum de manu sua, et dedit
eum in manu ejus :vestivitque eum stola byssina, et
collo torquem auream circumposuit. » Quae omnia
Benotius diligentissime expressit aedesque splendidas in
forma basilicae finxitubi canorae tubae resonant.

Joseph deinde fratres suos interrogat qui eum non
agnoscunt3 at scyphus reperitur in sacco Benjamin‚ et
fratres iterum ante Joseph adsunt quem obtestatur

(¹1) Liber Genesis, caput xm, 41, 42.

